---
title: Biennio 2021/2023
date: 2021-07-09T07:03:49.701Z
subtitle: Tecnici Superiori del Sistema Agroalimentare
correlati:
  - /scopri/biennio-2021-2023-finalità-e-sbocchi-occupazionali
  - /scopri/occasioni-di-stage
---
# **Tecnico Superiore per la valorizzazione Digital e Green delle produzioni agroalimentari.**

Il percorso mira alla formazione di una figura professionale tecnica di alta specializzazione post-secondaria in ambito digital e green delle produzioni agroalimentari, il cui profilo culturale e professionale è riconosciuto a livello europeo. Questa figura è compresa nel percorso del Ministero, Istruzione e Università definito "Tecnico Superiore per il controllo, la valorizzazione e il marketing delle produzioni agrarie, agroalimentari e agroindustriali" e opera per gestire sia il controllo qualitativo dei processi e prodotti di filiera, garantendo la conformità degli standard comunitari e nazionali, sia la valorizzazione dei prodotti agroalimentari da un'ottica digital e green.

Durante il Biennio 2021-2023 il corso sarà focalizzato sulle attuali tematiche del **Digital** e **Green**:

* Attenuazione del *digital divide* fornendo agli studenti le adeguate competenze tecnologiche per aiutare concretamente le aziende ad abbracciare le possibilità offerte dalle nuove tecnologie digitali 4.0 e rimanere competitivi in un mondo sempre più interconnesso.
* In linea con le strategie dettate dal Green Deal UE, parte della formazione frontale in aula sarà orientata fornire le informazioni utili per contrastare i cambiamenti climatici e il degrado ambientale in contesti lavorativi.

Il percorso da Tecnico Superiore per la valorizzazione Digital e Green delle produzioni agroalimentari nello specifico si caratterizza per:

* **docenti** che provengono, per il 50%, dal mondo del lavoro;
* **stage** da svolgere direttamente in azienda per un totale di circa 40% della durata del monte ore complessivo;
* **potenziamento delle competenze**, per rispondere alle esigenze delle aziende;
* opportunità di conseguire e spendere le proprie competenze in un’azienda del settore durante l’intero percorso di studio;
* possibilità di partecipare ad **eventi nazionali/internazionali del settore**; 
* **agevolazioni economiche** con l’ erogazione di borse di studio per la valutazione del merito conseguito al termine del percorso formativo.

**Finalità del corso e sbocchi occupazionali**

La figura professionale formata è in grado di:

* conoscere le filiere produttive del territorio;
* valorizzare i prodotti agroalimentari legati al territorio;
* svolgere valutazioni macroeconomiche e microeconomiche per scegliere un mercato target;
* difendere le posizioni acquisite ed accrescere le quote di mercato del Made in Italy;
* gestire l'intero processo di commercializzazione dei prodotti agricoli ed agroalimentari del Made in Italy, grazie a competenze integrate che coprono sia gli aspetti produttivi che quelli di marketing, comunicazione e gestione delle vendite;
* accompagnare i prodotti sul mercato estero;
* sviluppare l’E-commerce realizzando piani di social media marketing;
* acquisire competenze relative alla legislazione nel rispetto delle pratiche normativo - legali e doganali per l'import/export;
* sostenere efficacemente le strategie di internazionalizzazione e del Green delle imprese agroalimentari italiane;
* ottimizzare la logistica e l’uso di packaging eco-compatibili.
* controllare la qualità dei processi e dei prodotti della filiera, garantendone la conformità agli standard nazionali e comunitari;
* affiancare l’imprenditore nella ricerca di finanziamenti utili allo sviluppo dell’impresa ed all’innovazione della stessa.

Il percorso formativo si articola su due annualità per un monte ore totale di **1800 ore**, suddivise in didattica frontale, laboratori, formazione a distanza (FAD) e attività di stage/tirocinio. 

All’interno di tale monte ore possono essere organizzate attività formative fuori regione e/o all’estero con partner ed aziende convenzionate e non, nonché attraverso la partecipazione al Programma Europeo Erasmus + Azione KA1 - Mobilità per l’apprendimento individuale. 

| Ore   | Attività                             |
| ----- | ------------------------------------ |
| 1000  | Didattica frontale/laboratoriale/FAD |
| 800   | Stage/Tirocinio formativo            |
| 1.800 | Ore totali                           |

Le attività di stage/tirocinio si svolgono presso aziende/enti operanti nel settore agroalimentare convenzionati con la Fondazione ITS Teramo.

## **Programmazione Didattica**

#### **Ambito** Linguistico, Comunicativo e Relazionale

* **Competenze Trasversali**

  * Accoglienza e Presentazione del Progetto Formativo

    Orientamento e Bilancio delle Competenze

    Tecniche di Personal Branding

    Sicurezza sui luoghi di lavoro
* **Inglese**

  * Inglese allineamento in ingresso

    Inglese laboratorio linguistico

    Inglese Tecnico Commerciale
* **Informatica**

  * Informatica generale (Eipass)

    Informatica applicata al marketing

    E-commerce
* **Comunicazione**

  * Principi di comunicazione 

#### **Ambito** Giuridico, Economico, Organizzativo e Gestionale

* **Diritto**

  * Normative nazionali e internazionali sui prodotti agroalimentari e sulla green economy

    Privacy (GDPR 676/96)
* **Economia**

  * Economia e gestione commerciale dell'azienda

    Distribuzione e logistica

    Tecniche di vendita dei prodotti agroalimentari

    Strategie e strumenti di internazionalizzazione
* **Marketing settore agroalimentare**

  * Principi di marketing 

    Marketing territoriale dei prodotti agroalimentari

    La redazione di un piano di marketing/comunicazione 
* **Sistemi per l’Impresa 4.0**

  * Start Up Management

    L'industria 4.0 nell'agroalimentare

    Innovazione di prodotto e di processo  nel settore agroalimentare

    Innovazione di prodotto e di processo  digital e green nel settore agroalimentare

    Ricerca e Sviluppo per l'impresa agroalimentare

#### **Ambito** Scientifico e Tecnologico

* **Produzioni agroalimentari**

  * Le tecnologie applicate alle produzioni agroalimentari

    Introduzione alle produzioni agroalimentari abruzzesi

    La filiera del vino

    La filiera olivicola-olearia

    La filiera dei prodotti cerealicoli e delle leguminose da granella

    La filiera dei prodotti caseari

    La filiera della carne e derivati

    Food packaging dei prodotti agroalimentari ed ecocompatibilità

    Qualità e Sicurezza alimentare

    Sistemi di gestione per la qualità e certificazione ambientale

## **Destinatari e requisiti di ammissione**

Il percorso è destinato ad un massimo di **30 studenti** tra giovani e/o adulti, occupati e/o disoccupati, in possesso del diploma di istruzione secondaria superiore, che potranno accedere al percorso, previo superamento di una specifica selezione.

## **Tasse e indennità**

La partecipazione ai percorsi formativi è **completamente gratuita**. 

**Borse di Studio** per la valutazione del merito conseguito al termine del percorso per un importo massimo di € 1.000.

**Contributo dell’Unione Europea** a sostegno per i tirocini formativi aziendali all’estero con la partecipazione al programma di mobilità Erasmus+ K1 per importi definiti dall’Agenzia Nazionale Erasmus+.

## **Certificazioni in Itinere**

Grazie alle convenzioni stipulate tra l’ITS Agroalimentare, l’Università degli studi di Teramo e I.I.S. “Di Poppa-Rozzi” di Teramo, gli studenti contestualmente al percorso del biennio possono conseguire:

\- Certificazione informatica EIPASS

\- Certificazione linguistica Cambridge

## **Certificazione Finale**

A conclusione del percorso è prevista una verifica finale delle competenze acquisite dagli studenti e viene rilasciato Il **Diploma di** “**Tecnico Superiore” (5° Livello EQF)**, riconosciuto dal MIUR e valido per tutto il territorio dell’Unione Europea.

Per favorire la circolazione in ambito nazionale ed europeo, il titolo è corredato dall'EUROPASS diploma supplement.