---
title: I 5 sensi del Made in Italy
date: 2021-07-13T12:04:17.728Z
colonna: sinistra
subtitle: PERCORSI SPECIALI PER IL TERRITORIO
---
Il Progetto “I 5 sensi del Made in Italy” è un’iniziativa pluriennale voluta dalla Fondazione “Istituto Tecnico Superiore Nuove Tecnologie per il Made in Italy, Sistema Agroalimentare” in collaborazione con gli Istituti IIS “Di Poppa-Rozzi” e “Alessandrini-Marino” di Teramo e l’IIS “Crocetti-Cerulli” di Giulianova, sviluppata come strumento per l’Orientamento in entrata verso l’Istruzione Tecnico Superiore (ITS), come laboratorio per il potenziamento delle competenze degli studenti e come veicolo per l’incontro tra le aziende coinvolte e i neo-diplomati ITS.

Attraverso un percorso di formazione basato sul lavoro è stato messo a punto un metodo capace di ricostruire e valorizzare le radici culturali del comparto agroalimentare del territorio abruzzese e consentire agli studenti partecipanti di accrescere il proprio bagaglio culturale e di sperimentare un approccio lavorativo diretto e professionale.

**Edizione 2019**

Oggetto del progetto è stata la realizzazione di un [sito web](www.i5sensi.net) per la fruizione di 7 itinerari realizzati dagli studenti dell’ITS Agroalimentare.

Gli itinerari individuano peculiarità e curiosità del territorio e dell’Abruzzo in genere da un punto di vista enogastronomico e turistico, sviluppando in tal modo possibili pacchetti turistici da fornire agli utenti.

**[Edizione 2018](</I_5_sensi_edizione 2018.pdf>)**

**Pubblicazione di uno studio** sulla biodiversità come unica forma di assicurazione naturale per l’adattamento al cambiamento climatico con conseguente piano di marketing mirato alla promozione commerciale e turistica delle produzioni tipiche locali, considerando anche l’impatto potenziale delle strategie per ridurre gli sprechi alimentari.

Analisi dettagliata sulle produzioni Agroalimentari tipiche locali: genziana, liquirizia, olio d’oliva.

**[Edizione 2017](</I_5_sensi_edizione 2017.pdf>)**

**Pubblicazione di un’analisi** dell’evoluzione del suolo e del territorio abruzzese, la sua trasformazione ed i cambiamenti delle coltivazioni dal primo dopo guerra ad oggi; la valutazione delle strategie per promuovere un territorio e le sue produzioni enogastronomiche, in particolare la filiera cerealicola ed i prodotti dolciari abruzzesi.